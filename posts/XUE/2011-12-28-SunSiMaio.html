<!doctype html>
<!--[if lt IE 7]> <html class="no-js lt-ie9 lt-ie8 lt-ie7" lang="en"> <![endif]-->
<!--[if IE 7]>    <html class="no-js lt-ie9 lt-ie8" lang="en"> <![endif]-->
<!--[if IE 8]>    <html class="no-js lt-ie9" lang="en"> <![endif]-->
<!--[if gt IE 8]><!--> <html class="no-js" lang="en"> <!--<![endif]-->
<head>
  <meta charset="utf-8">

  <meta http-equiv="X-UA-Compatible" content="IE=edge,chrome=1">

  <title></title>
  <meta name="description" content>

  <meta name="viewport" content="width=device-width">

  <link rel="stylesheet" href="../../css/bootstrap.min.css">
  <link rel="stylesheet" href="../../css/bb.css">
  <link rel="stylesheet" href="../../css/.css">

</head>
<body>
  <header>
    <div class="nav nav-pills">
      <li><a href="../../">首頁</a></li>
      <li><a href="../../posts/XUE/2011-12-20-jian.html">日鑒</a></li>
      <li><a href="../../posts/XUE/2011-12-16-Fo.html">禮敬</a></li>
      <li><a href="http://199.68.198.125/yh/vert/toc">文言</a></li>
      <!-- <li><a href="http://199.68.198.125">璇璣玉衡</a></li>  -->
      <li><a href="http://weibo.com/u/2267050864">新浪微博</a></li>
      <li><a href="../../categories/hack.html">零幺之業</a></li>
      <li><a href="../../categories/XUE.html">學不可以已</a></li>
    </div>

  </header>
  <div role="main">
  <div class="article">
  <h1 class="page-header title"><a href>孫思邈著述摘抄</a></h1>
    <p><strong>摘自千金要方、千金翼方</strong></p>
<blockquote>
<p>論曰︰張湛稱養性繕寫經方，在於代者甚眾，嵇叔夜論之最精，然辭旨遠不會近，余之所言，在其義與事歸，實錄以貽後代。不違情性之歡，而俯仰可從，不棄耳目之好，而顧眄可行。使旨約而贍廣，業少而功多，所謂易則易知，簡則易從，故其大要，一曰嗇神，二曰愛氣，三曰養形，四曰導引，五曰言論，六曰飲食，七曰房室，八曰反俗，九曰醫藥，十曰禁忌。過此已往，未之或知也。</p>
<p>列子曰︰一體之盈虛消息，皆通於天地，應於物類。故陰氣壯則夢涉大水而恐懼，陽氣壯則夢涉大火而燔，陰陽俱壯則夢生殺。甚飽則夢與，甚飢則夢取，是以浮虛為疾者則夢揚，沉實為疾者則夢溺，藉帶而寢者則夢蛇，飛鳥銜發者則夢盡，心躁者夢火，將病者夢飲酒歌舞，將衰者夢哭。是以和之於始，治之於終，靜神滅想，此養生之道備也。</p>
<p>彭祖曰︰每施瀉訖，輒導引以補其虛，不爾，血脈髓腦日損。犯之者生疾病，俗人不知補瀉之義故也。飲酒吐逆，勞作汗出，以當風臥濕，飽食大呼，疾走舉重，走馬引強，語 笑 無度，思慮太深，皆損年壽。是以為道者務思和理焉。口目亂心，聖人所以閉之。名利敗身，聖人所以去之。故天老曰︰丈夫處其濃不處其薄，當去禮去聖，守愚以自養。斯乃德之 源 也。</p>
<p>彭祖曰︰上士別床，中士異被。服藥百裹，不如獨臥。色使目盲，聲使耳聾，味使口爽，苟能節宣其宜適，抑揚其通塞者，可以增壽。一日之忌者暮無飽食，一月之忌者暮無大醉，一歲之忌者暮須遠內，終身之忌者暮常護氣。夜飽損一日之壽，夜醉損一月之壽，一接損一歲之壽，慎之。清旦初以左右手摩交耳，從頭上挽兩耳又引發，則面氣通流。如此者令人頭不白耳不聾。又摩掌令熱以摩面，從上向下二七過，去氣，令人面有光。又令人勝風寒，時氣寒熱頭痛，百疾皆除。真人曰︰欲求長生壽考服諸神藥者，當須先斷房室，肅齋沐浴熏香，不得至喪孝家及產乳處，慎之慎之。古之學道者所以山居者，良以此也。</p>
<p>老子曰︰人欲求道，勿起五逆六不祥，凶。大小便向西，一逆；向北，二逆；向日，三逆；向月，四逆；仰視日月星辰，五逆。夜半裸形，一不祥；旦起嗔心，二不祥；向灶罵詈，三不祥；以足納火，四不祥；夫妻晝合，五不祥；盜師父物，六不祥。旦起常言善事，天與之福，勿言奈何及禍事，名請禍。慎勿床上仰臥，大凶。臥伏地，大凶。飽食伏地，大凶。以匙箸擊盤，大凶。大勞行房室露臥，發癲病。醉勿食熱。食畢摩腹能除百病。熱食傷骨，冷食傷肺。熱無灼唇，冷無冰齒。食畢行步蜘躕則長生，食勿大言。大飽血脈閉。臥欲得數轉側。冬溫夏涼，慎勿冒之，大醉神散越，大樂氣飛揚，大愁氣不通。久坐傷筋，久立傷骨。凡欲坐，先解脫右靴履，大言。用精令人氣乏，多睡令人目盲，多唾令人心煩，貪美食令人泄痢。沐浴無常，不吉。沐與浴同日，凶。夫妻同日沐浴，凶。說夢者。凶。</p>
<p>凡日月蝕，救之吉，活千人。除殃，活萬人。與天地同功。日月薄蝕大風大雨虹霓地動雷電霹靂大寒大霧四時節變，不可交合陰陽。慎之。</p>
<p>凡夏至後丙丁日冬至後庚辛日，皆不可合陰陽。大凶。</p>
<p>凡大月十七日、小月十六日，此各毀敗日，不可交會，犯之傷血脈。凡月二日三日五日九日二十日，此生日也，交會令人無疾。</p>
<p>凡新沐遠行及疲、飽食醉酒、大喜大悲、男女熱病未瘥，女子月血新產者，皆不可合陰陽。熱疾新瘥，交者死。</p>
<p>老子曰︰凡人生多疾病者是風日之子。生而早死者是晦日之子。在胎而傷者是朔日之子。生而母子俱死者是雷霆霹靂日之子。能行步有知而死者是下旬之子。兵血死者是月水盡之子，又是月蝕之子。雖胎不成者是弦望之子。命不長者，是大醉之子。不痴必狂者是大勞之子。生而不成者是平曉之子。意多恐悸者是日出之子。好為盜賊貪欲者是禺中之子。性痴行不良者是日中之子。命能不全者，是日之子。好詐反妄者，是晡時之子。不盲必聾者是人定之子。天地閉氣不通，其子死。夜半合陰陽生子上壽，賢明。夜半後合會生子，中壽，聰明智惠。雞鳴合會生子，下壽，克父母。此乃天地之常理也。</p>
<p>天老曰︰不稟五常形貌，而尊卑貴賤不等，皆由父母合會稟氣壽也。得合八星陰陽，各得其時者上也，即富貴之極。得合八星陰陽，不得其時者中也。得中宮，不合八星陰陽，得其時者下也。得下宮，不合此宿不得其時者則為凡人矣。合宿交會者非惟生子富貴，亦利身，大吉。八星者，室、參、井、鬼、柳、張、房、心。一云凡宿也。是月宿所在，此星可以合陰陽。</p>
<p>老子曰︰人生大限百年，節護者可至千歲。如膏用小炷之與大炷，眾人大言而我小語，眾人多繁而我小記，眾人悖暴而我不怒。不以事累意，不臨時俗之儀。淡然無為，神氣自滿。以此為不死之藥，天下莫我知也。勿謂暗昧，神見我形。勿謂小語，鬼聞我聲。犯禁滿千，地收人形。人為陽善，人自報之；人為陰善，鬼神報之。人為陽惡，人身治之，人為陰惡，鬼神治之。故天不欺人，示之以影；地不欺人，示之以響。人生天地氣中，動作喘息皆應於天，為善為惡天皆鑒之。人有修善積德而遭凶禍者，先世之余殃也。為惡犯禁而遇吉祥者，先世之余福也。故善人行不擇日，至凶中得凶中之吉，入惡中得惡中之善。惡人行動擇時日，至吉中反得吉中之凶，入善中反得善中之惡。此皆目然之符也。</p>
<p>老子曰︰謝天地父母法。常以辰巳日黃昏時天晴日淨，掃宅中甲壬丙庚之地，燒香北向 稽首三過，口勿語，但心中言耳。舉家皆利。謝嘿云︰曾孫某乙數負黃天之氣象、上帝之始願，合家男女大小前後所犯罪過，請為削除凶惡。在後進善人某家大小身神安，生氣還。常以此道，大吉利，除禍殃。老子曰︰正月朔曉亦可於庭中向寅地再拜，咒曰︰洪華，洪華，受大道之恩，太清玄門，願還某去歲之年，男女皆三過自咒。常行此道，可以延年。</p>
<p>論曰︰神仙之道難致，養性之術易崇。故善攝生者常須慎於忌諱，勤於服食，則百年之 內不懼於夭傷也。所以具錄服餌方法以遺後嗣雲。</p>
</blockquote>
<blockquote>
<p>論曰︰人生一世，甚於過隙，役役隨物，相視俱盡，不亦哀乎。就中養衛得理，必免夭 橫之酷。若知進而不知退，知得而不知喪，嗜欲煎其內，權位牽其外，其於過分內熱之損， 胡可勝言，況乎身滅覆宗之禍，不絕於世哉。念撰退居養志七篇。庶無禍敗夭橫之事，若 延年長生則存乎《別錄》。高人君子，宜審思之。</p>
<p>擇地第一</p>
<p>山林深遠，固是佳境，獨往則多阻，數人則喧雜。必在人野相近，心遠地偏，背山臨水，氣候高爽，土地良沃，泉水清美，如此得十畝平坦處便可構居。若有人功可至二十畝，更 不得廣。廣則營為關心，或似產業，尤為煩也。若得左右映帶崗阜形勝最為上地。地勢好， 亦居者安，非他望也。</p>
</blockquote>
<blockquote>
<p>論大醫習業第一</p>
<p>凡欲為大醫，必須諳《素問》、《甲乙》、《黃帝針經》、明堂流注、十二經脈、三部九候、五臟六腑、表裡孔穴、本草藥對，張仲景、王叔和、阮河南、范東陽、張苗、靳邵等諸部經方，又須妙解陰陽祿命，諸家相法，及灼龜五兆、《周易》六壬，並須精熟，如此乃得為大醫。若不爾者，如無目夜游，動致顛殞。次須熟讀此方，尋思妙理，留意鑽研，始可與言於醫道者矣。又須涉獵群書，何者？若不讀五經，不知有仁義之道。不讀三史，不知有古今之事。不讀諸子，睹事則不能默而識之。不讀《內經》，則不知有慈悲喜舍之德。不讀《莊》《老》，不能任真體運，則吉凶拘忌，觸塗而生。至於五行休王，七耀天文，並須探賾。若能具而學之，則於醫道無所滯礙，盡善盡美矣。</p>
<p>論大醫精誠第二</p>
<p>張湛曰︰夫經方之難精，由來尚矣。今病有內同而外異，亦有內異而外同，故五臟六腑之盈虛，血脈榮衛之通塞，固非耳目之所察，必先診候以審之。而寸口關尺有浮沉弦緊之亂，穴流注有高下淺深之差，肌膚筋骨有濃薄剛柔之異，唯用心精微者，始可與言於茲矣。今以至精至微之事，求之於至粗至淺之思，其不殆哉﹗若盈而益之，虛而損之，通而徹之，塞而壅之，寒而冷之，熱而溫之，是重加其疾而望其生，吾見其死矣。故醫方卜筮，藝能之難精者也。既非神授，何以得其幽微。世有愚者，讀方三年，便謂天下無病可治；及治病三年，乃知天下無方可用。故學人必須博極醫源，精勤不倦，不得道聽途說，而言醫道已了，深自誤哉。</p>
<p>凡大醫治病，必當安神定志，無欲無求，先發大慈惻隱之心，誓願普救含靈之苦。若有疾厄來求救者，不得問其貴賤貧富，長幼妍媸，怨親善友，華夷愚智，普同一等，皆如至親之想。亦不得瞻前顧後，自慮吉凶，護惜身命，見彼苦惱，若己有之，深心淒愴，勿避險，晝夜寒暑，飢渴疲勞，一心赴救，無作功夫形跡之心。如此可為蒼生大醫。反此則是含靈巨賊。自古名賢治病，多用生命以濟危急，雖曰賤畜貴人，至於愛命，人畜一也。損彼益己，物情同患，況於人乎？夫殺生求生，去生更遠，吾今此方，所以不用生命為藥者，良由此也。</p>
<p>其虻蟲、水蛭之屬，市有先死者，則市而用之，不在此例。只如雞卵一物，以其混沌未分，必有大段要急之處，不得已隱忍而用之，能不用者，斯為大哲亦所不及也。其有患瘡痍下痢，臭穢不可瞻視，人所惡見者，但發慚愧、淒憐、憂恤之意，不得起一念蒂芥之心，是吾之志也。</p>
<p>夫大醫之體，欲得澄神內視，望之儼然，寬裕汪汪，不皎不昧，省病診疾，至意深心，詳察形候，纖毫勿失，處判針藥，無得參差。雖曰病宜速救，要須臨事不惑，唯當審諦覃思，不得於性命之上，率爾自逞俊快，邀射名節，甚不仁矣。又到病家，縱綺羅滿目，勿左右顧眄，絲竹湊耳，無得似有所娛，珍饈迭荐，食如無味， 兼陳，看有若無。所以爾者，夫一人向隅，滿堂不樂，而況病患苦楚，不離斯須，而醫者安然歡娛，傲然自得，茲乃人神之所共恥，至人之所不為，斯蓋醫之本意也。</p>
<p>夫為醫之法，不得多語調笑，談謔喧嘩，道說是非，議論人物，炫耀聲名，訾毀諸醫，自矜己德。偶然治瘥一病，則昂頭戴面，而有自許之貌，謂天下無雙，此醫人之膏肓也。老君曰︰人行陽德，人自報之；人行陰德，鬼神報之。人行陽惡，人自報之；人行陰惡，鬼神害之。尋此二途，陰陽報施豈誣也哉。所以醫人不得恃己所長，專心經略財物，但作救苦之心，於冥運道中，自感多福者耳。又不得以彼富貴，處以珍貴之藥，令彼難求，自炫功能，諒非忠恕之道。志存救濟，故亦曲碎論之。學人不可恥言之鄙俚也。</p>
</blockquote>
<blockquote>
<p>養性序第一</p>
<p>夫養性者，欲所習以成性，性自為善，不習無不利也。性既自善，內外百病自然不生，禍亂災害亦無由作，此養性之大經也。善養性者則治未病之病，是其義也。故養性者，不但餌藥餐霞，其在兼於百行，百行周備，雖絕藥餌足以遐年。德行不充，縱服玉液金丹未能延壽。故老子曰︰善攝生者，陸行不遇虎兕，此則道德之指也，豈假服餌而祈遐年哉。聖人所以製藥餌者，以救過行之人也。故愚者抱病歷年而不修一行，纏 沒齒終無悔心。此其所以歧和長逝，彭跗永歸，良有以也。嵇康曰︰養生有五難，名利不去為一難，喜怒不除為二難，聲色不去為三難，滋味不絕為四難，神慮精散為五難。五者必存，雖心希難老，口誦至言，咀嚼英華，呼吸太陽，不能不回其操，不夭其年也。五者無於胸中，則信順日躋，道德日全，不祈善而有福，不求壽而自延，此養生之大旨也。然或有服膺仁義，無甚泰之累者，抑亦其亞歟。</p>
<p>黃帝問於岐伯曰︰余聞上古之人，春秋皆度百歲，而動作不衰。今時之人，年至半百而動作皆衰者，時代異耶？將人失之也？岐伯曰︰上古之人，其知道者，法則陰陽，和於術數，飲食有節，起居有常，不妄作勞，故能形與神俱，而盡終其天年，度百歲乃去。今時之人則不然，以酒為漿，以妄為常，醉以入房，以欲竭其精，以耗散其真，不知持滿，不時御神，務避之有時，恬澹虛無，真氣從之，精神內守，病安從來。是以其志閑而少欲，其心安而不懼，其形勞而不倦，氣從以順，各從其欲，皆得所願。故甘其食，美其服，樂其俗，高下不相慕，故其民曰朴，是以嗜欲不能勞其目，淫邪不能惑其心，愚智賢不肖不懼於物，合於道數，故皆能度百歲而動作不衰者，以其德全不危也。是以人之壽夭在於撙節，若消息得所，則長生不死，恣其情欲，則命同朝露也。岐伯曰︰人年四十而陰氣自半也，起居衰矣。年五十體重耳目不聰明矣。年六十陰痿，氣力大衰，九竅不利，下虛上實，涕泣俱出矣。故曰︰知之則強，不知則老。故同出名異，智者察同，愚者察異。愚者不足，智者有餘。有餘則耳目聰明，身體強健，年老複壯，壯者益理。是以聖人為無為之事，樂恬淡之味，能縱欲快志，得虛無之守，故壽命無窮，與天地終。此聖人之治身也。</p>
<p>春三月此為發陳，天地俱生，萬物以榮，夜臥早起，廣步於庭，被發緩形，以使志生，生而勿殺，與而勿奪，賞而勿罰，此春氣之應，養生之道也。逆之則傷肝。夏為寒為變，則奉長者少。</p>
<p>夏三月此為蕃莠，天地氣交，萬物華實，夜臥早起，毋厭於日，使志無怒，使華英成秀，使氣得泄，若所愛在外，此夏氣之應，養長之道也。逆之則傷心。秋為 瘧，則奉收者少，冬至重病。</p>
<p>秋三月此為容平，天氣以急，地氣以明，早臥早起，與雞俱興，使志安寧，以緩秋刑，收斂神氣，使秋氣平，毋外其志，使肺氣清，此秋氣之應，養收之道也。逆之則傷肺。冬為飧泄，則奉藏者少。</p>
<p>冬三月此為閉藏，水冰地坼，無擾乎陽，早臥晚起，必待日光，使志若伏若匿，若有私 意，若已有得，去寒就溫，毋泄皮膚，使氣亟奪。此冬氣之應，養藏之道也。逆之則傷腎。春為痿厥，則奉生者少。</p>
<p>天有四時五行，以生長收藏，以寒暑燥濕風。人有五臟，化為五氣，以生喜怒悲憂恐，故喜怒傷氣，寒暑傷形，暴怒傷陰，暴喜傷陽。故喜怒不節，寒暑失度，生乃不固，人能 依時攝養，故得免其夭枉也。</p>
<p>仲長統曰︰王侯之宮，美女兼千。卿士之家，侍外家數百。晝則以醇酒淋其骨髓，夜則房室輸其血氣，耳聽淫聲，目樂邪色，宴內不出，游外不返。王公得之於上，豪傑馳之於下，及至生產不時，字育太早，或童孺而擅氣，或疾病而構精，精氣薄惡，血脈不充，既出胞臟，養護無法，又蒸之以綿纊，爍之以五味，胎傷孩病而脆，未得堅剛，複縱情欲，重重相生，病病相孕，國無良醫，醫無審術，奸佐其間，過謬常有，會有一疾，莫能自免。當今少百歲之人者，豈非所習不純正也。</p>
<p>抱朴子曰︰或問所謂傷之者，豈色欲之間乎？答曰︰亦何獨斯哉。然長生之要，其在房 中，上士知之，可以延年除病，其次不以自伐。若年當少壯，而知還陰丹以補腦，采七益於長俗。（一作谷）者，不服藥物，不失一二百歲也，但不得仙耳。不得其術者，古人方之於凌杯以盛湯，羽苞之蓄火，又且才所不逮而強思之傷也，力所不勝而強舉之傷也，深憂重恚傷也，悲哀憔悴傷也，喜樂過度傷也，汲汲所欲傷也，戚戚所患傷也，久談言笑傷也，寢息失時傷也，挽弓引弩傷也，沉醉嘔吐傷也，飽食即臥傷也，跳走喘乏傷也，歡呼哭泣傷也。陰陽不交傷也積傷至盡，盡則早亡，盡則非道也。故養性之士，唾不至遠，行不疾走，耳不極聽，目不極視，坐不久處，立不至疲，臥不至 。先寒而衣，先熱而解。不欲極飢而食，食不可過飽。不欲極渴而飲，飲不欲過多。不欲啖生冷，不欲飲酒當風，不欲數數沐浴，不欲廣志遠願，不欲規造異巧。冬不欲極溫，夏不欲窮涼，不欲露臥星月，不欲眠中用扇，大寒大熱、大風大霧皆不得冒之。五味不欲偏多，故酸多則傷脾，苦多則傷肺，辛多則傷肝，鹹多則傷心，甘多則傷腎，此五味克五臟五行，自然之理也。凡言傷者，亦不即覺也，謂久則損壽耳。是以善攝生者，臥起有四時之早晚，興居有至和之常製，調利筋骨有俯仰之方，祛疾閑邪有吐納之術，流行營衛有補瀉之法，節宣勞逸有與奪之要。忍怒以全陰，抑喜以養陽。</p>
<p>然後先服草木以救虧缺，後服金丹以定無窮，養性之理盡於此矣。</p>
<p>夫欲快意任懷，自謂達識知命，不泥異端，極情肆力，不勞持久者，聞此言也，雖風之過耳，電之經目，不足喻也。雖身枯於留連之中，氣絕於綺紈之際，而甘心焉，亦安可告之以養性之事哉，非唯不納，乃謂妖訛也，而望彼信之，所謂以明鑒給 瞽，以絲竹娛聾夫者也。</p>
<p>魏武與皇甫隆令曰︰聞卿年出百歲，而體力不衰，耳目聰明，顏色和悅，此盛事也。所服食施行導引，可得聞乎？若有可傳，想可密示封內。隆上疏對曰︰臣聞天地之性，唯人為貴。人之所貴，莫貴於生。唐荒無始，劫運無窮。人生其間，忽如電過，每一思此，罔然心熱，生不再來，逝不可追，何不抑情養性以自保。惜今四海垂定，太平之際又當須展才布德當由萬年。萬年無窮，當由修道，道甚易知，但莫能行。臣嘗聞道人蒯京已年一百七十八，而甚丁壯，言人當朝朝服食玉泉、琢齒，使人丁壯有顏色，去三蟲而堅齒。玉泉，口中唾也。</p>
<p>朝嵇康曰︰穰歲多病，飢年少疾，信哉不虛。是以關中土地，俗好儉嗇，廚膳肴饈，不過菹醬而已，其人少病而壽。江南嶺表，其處饒足，海陸 肴，無所不備，土俗多疾而人早夭。</p>
<p>北悶，赤露眠臥，宿食不消，未逾期月，大小皆病，或患霍亂腳氣脹滿，或寒熱瘧痢惡核疔腫，或癰疽痔漏，或偏風猥退，不知醫療以至於死。凡如此者，比肩皆是，唯云不習水土，都不知病之所由。靜言思之，可為太息者也。學人先須識此，以自誡慎。</p>
<p>抱朴子曰︰人之一身，猶一國之象也。胸腹之位，猶宮室也。四肢之列，猶郊境也。骨節之分，猶百宮也。神猶君也，血猶臣也，氣猶民也，知治身則能治國也。夫愛其民，所以安其國。惜其氣，所以全其身。民散則國亡，氣竭則身死。死者不可生也，亡者不可存也。</p>
<p>是以至人消未起之患，治未病之疾。醫之於無事之前，不追於既逝之後。夫人難養而易危也，氣難清而易濁也，故能審威德所以保社稷，割嗜欲所以固血氣，然後真一存焉，精神守焉，百病卻焉，年壽延焉。</p>
<p>道林養性第二</p>
<p>真人曰︰雖常服餌而不知養性之術，亦難以長生也。養性之道，常欲小勞，但莫大疲及 強所不能堪耳。且流水不腐，戶樞不蠹，以其運動故也。養性之道，莫久行久立，久坐久臥，久視久聽。蓋以久視傷血，久臥傷氣，久立傷骨，久坐傷肉，久行傷筋也。仍莫強食，莫強酒，莫強舉重，莫憂思，莫大怒，莫悲愁，莫大懼，莫跳踉，莫多言，莫大笑。勿汲汲於所欲，勿 懷忿恨，皆損壽命。若能不犯者，則得長生也。故善攝生者，常少思少念，少欲少事，少語少笑，少愁少樂，少喜少怒，少好少惡，行此十二少者，養性之都契也。多思則神殆，多念則志散，多欲則志昏，多事則形勞，多語則氣乏，多笑則臟傷，多愁則心懾，多樂則意溢，多喜則忘錯昏亂，多怒則百脈不定，多好則專迷不理，多惡則憔悴無歡。此十二多不除，則營衛失度，血氣妄行，喪生之本也。唯無多無少者，得幾於道矣。是知勿外緣者，真人初學之法也。若能如此者，可居瘟疫之中無憂疑矣。既屏外緣，會須守五神（肝、心、脾、肺、腎），從四正（言、行、坐、立）。言最不得浮思妄想，心念欲事，惡邪大起。故孔子曰︰思無邪。嘗習黃帝內視法，存想思念，令見五臟如懸磬，五色了了分明勿輟也。仍於每旦初起面向午，展兩手於膝上，心眼觀氣，上入頂下達涌泉，旦旦如此，名曰迎氣。常以鼻引氣，口吐氣，小微吐之，不得開口，複欲得出氣少，入氣多。每欲食，送氣入腹，每欲食氣為主人也。</p>
<p>凡心有所愛，不用深愛，心有所憎，不用深憎，並皆損性傷神，亦不可用深贊，亦不可用深毀，常須運心於物平等，如覺偏頗，尋改正之。居貧勿謂常貧，居富勿謂常富，居貧富之中，常須守道，勿以貧富易志改性，識達道理，似不能言。有大功德，勿自矜伐。美藥勿離手，善言勿離口，亂想勿經心，常以深心至誠，恭敬於物。慎勿詐善，以悅於人。終身為善，為人所嫌。勿得起恨，事君盡禮。人以為諂，當以道自平其心，道之所在，其德不孤。</p>
<p>勿言行善不得善報，以自怨仇。居處勿令心有不足，若有不足，則自抑之。勿令得起，人知止足。天遺其祿，所至之處，勿得多求，多求則心自疲而志苦，若夫人之所以多病，當由不能養性。平康之日，謂言常然，縱情恣欲，心所欲得，則便為之，不拘禁忌，欺罔幽明，無所不作，自言適性，不知過後一一皆為病本，及兩手摸空，白汗流出，口唱皇天，無所逮及，皆以生平粗心不能自察，一致於此。但能少時內省身心，則自知見行之中皆長諸，將知四百四病，身手自造，本非由天。及一朝病發，和緩不救，方更誹謗醫藥無效，神仙無靈。故有智之人，愛惜性命者，當自思念，深生恥愧，戒勒身心，常修善事也。</p>
<p>至於居處，不得綺糜華麗，令人貪婪無厭，乃患害之源。但令雅素淨潔，無風雨暑濕為佳。衣服器械，勿用珍玉金寶，增長過失，使人煩惱根深。廚膳勿使脯肉豐盈，當令儉約為佳。然後行作鵝王步，語作含鐘聲，眠作獅子臥（右 脅著地，坐腳也），每日自詠歌云，美食須熟嚼，生食不粗吞，問我居止處，大宅總林村。胎息守五臟，氣至骨成仙。又歌曰︰日食三個毒，不嚼而自消。錦繡為五臟，身著糞掃袍。</p>
<p>修心既平，又須慎言語。凡言語誦讀常想聲在氣海中（臍下也）。每日初入後，勿言語誦讀，寧待平旦也。旦起當專言善事，不當先計較錢財。又食上不得語，語而食者，常患胸背痛。亦不用寢臥多言笑，寢不得語言者，言五臟如鐘磬，不懸則不可發聲。行不得語，若欲語須住腳乃語，行語則令人失氣。冬至日，只可語不可言。自言曰言，答人曰語。言有人來問，不可不答，自不可發言也，仍勿觸冷開口大語為佳。</p>
<p>言語既慎，仍節飲食。是以善養性者，先飢而食，先渴而飲。食欲數而少，不欲頓而多，則難消也。當欲令如飽中飢，飢中飽耳。蓋飽則傷肺，飢則傷氣，鹹則傷筋，酸則傷骨，故每學淡食，食當熟嚼，使米脂入腹，勿使酒脂入腸。人之當食，須去煩惱（暴數為煩，侵觸為惱）。如食五味必不得暴嗔，多令神氣驚，夜夢飛揚。每食不用重肉，喜生百病，常須少食肉，多食飯及少菹菜，並勿食生菜、生米、小豆、陳臭之物。勿飲濁酒、食面，使塞氣孔。勿食生肉傷胃，一切肉須煮爛停冷食之，食畢當漱口數過，令人牙齒不敗口香。熱食訖，以冷酢漿漱口者，令人口氣常臭，作 齒病。又諸熱食鹹物後，不得飲冷酢漿水，喜失聲成尸咽。凡熱食汗出，勿當風，發痙頭痛，令人目澀多睡。每食訖，以手摩面及腹，令津液通流。食畢當行步躊躇，計使中數裡來，行畢使人以粉摩腹上數百遍，則食易消，大益人，令人能飲食無百病，然後有所修為為快也。飽食即臥，乃生百病，不消成積聚。飽食仰臥成氣痞，作頭風。觸寒來者，寒未解食熱，成刺風。人不得夜食，又云夜勿過醉飽。食勿精思。</p>
<p>為勞苦事，有損餘，虛損人，常須日在巳時食訖，則不須飲酒，終身無乾嘔。勿食父母本命所屬肉，令人命不長。勿食自己本命所屬肉，令人魂魄飛揚。勿食一切腦，大損人。茅屋漏水墮諸脯肉上，食之成瘕病。暴肉作脯不肯乾者。食之害人。祭神肉無故自動，食之害人。</p>
<p>飲食上蜂行住，食之必有毒，害人。腹內有宿病勿食鯪鯉魚肉，害人。濕食及酒漿臨上看視不見人物影者，勿食之，成卒注。若已食腹脹者，急以藥下之。每十日一食葵，葵滑，所以通五臟壅氣，又是菜之主，不用合心食之。又飲酒不欲使多，多則速吐之為佳，勿令至醉，即終身百病不除。久飲酒者，腐爛腸胃，漬髓蒸筋，傷神損壽。醉不可以當風，向陽令人發狂，又不可當風臥，不可令人扇涼，皆得病也。醉不可露臥及臥黍穰中，發癩瘡。醉不可強食，或發癰疽，或發喑，或生瘡。醉飽不可以走車馬及跳躑。醉不可以接房，醉飽交接，小者面 咳嗽，大者傷絕臟脈損命。凡人飢欲坐小便，飽則立小便，慎之無病。又忍尿不便，膝冷成痺，忍大便不出，成氣痔。小便勿努，令兩足及膝冷。大便不用呼氣及強努，令人腰痛目澀，宜任之佳。凡遇山水塢中出泉者，不可久居，常食作癭病。又深陰地冷水不可飲，必作 瘧。</p>
<p>飲食以調，時慎脫著。濕衣及汗衣皆不可久著，令人發瘡及風瘙。大汗能易衣佳，不易 者急寒霍亂，食不消頭痛。</p>
<p>脫著既時，須調寢處。凡人臥，春夏向東，秋冬向西，頭勿北臥，及牆北亦勿安床。凡 欲睡，勿歌詠，不祥起。上床坐先脫左足，臥勿當舍脊下。臥訖勿留燭燈，令人魂魄及六神不安，多愁怨。人頭邊勿安火爐，日久引火氣，頭重目赤睛及鼻乾。夜臥當耳勿有孔，吹入即耳聾。夏不用露面臥，令人面皮濃，善成癬，或作面風。冬夜勿覆頭，得長壽。凡人眠，勿以腳懸踏高處，久成腎水及損房。足冷勿順牆臥，風吹入人，發癲及體重。人臥勿□ 床懸腳，閉口，口開即失氣，且邪惡從口入，久而成消渴及失血色。屈膝側臥，益人氣力。勝正偃臥，按孔子不尸臥，故曰︰睡不厭蹙，覺不厭舒。凡人舒睡，則有鬼痛魔邪。凡眠先臥心後臥眼，人臥近前急喚。夜夢惡不須說，旦以水面東方 之，咒曰︰惡夢著草木，好夢成寶玉。即無咎矣。又夢之善惡並勿說為吉。</p>
<p>衣食寢處皆適，能順時氣者，始盡養生之道。故善攝生者，無犯日月之忌，毋失歲時之和。一日之忌，暮無飽食，一月之忌晦無大醉，一歲之忌暮無遠行，終身之忌暮無燃燭行房。</p>
<p>暮凡氣冬至起於涌泉，十一月至膝，十二月至股，正月至腰，名三陽成。二月至膊，三月至項，四月至頂。純陽用事，陰亦仿此。故四月、十月不得入房，避陰陽純用事之月也。每冬至日於北壁下濃鋪草而臥，云受元氣。每八月一日以後，即微火暖足，勿令下冷無生意，常欲使氣在下，不欲泄於上。春凍未泮，衣欲下濃上薄，養陽收陰，繼世長生。養陰收陽，禍至滅門。故云︰冬時天地氣閉，血氣伏藏，人不可作勞出汗，發泄陽氣，有損於人也。又云︰冬日凍腦，春秋腦足俱凍，此聖人之常法也。春欲晏臥早起，夏及秋侵夜乃臥早起，冬欲早臥晏起，皆益人。凡冬月忽有大熱之時，夏月忽有大涼之時，皆勿受之。人有患天行時氣者，皆由犯此也，即須調氣息，使寒熱平和，則免患也。每當臘日，勿歌舞，犯者必凶。 常於</p>
</blockquote>
<blockquote>
<p>居處法第三</p>
<p>凡人居止之室，必須周密，勿令有細隙，致有風氣得入。小覺有風，勿強忍，久坐必須急急避之，久居不覺，使人中風。古來忽得偏風，四肢不隨，或如角弓反張，或失音不語者，皆由忽此耳。身既中風，諸病總集邪氣得便遭此致卒者，十中有九，是以大須周密，無得輕之，慎焉慎焉。所居之室，勿塞井及水瀆，令人聾盲。</p>
<p>凡在家及外行，卒逢大飄風豪雨震電昏暗大霧，此皆是諸龍鬼神行動經過所致，宜入室 閉戶，燒香靜坐，安心以避之，待過後乃出，不爾損人。或當時雖未苦，於後不佳矣。又陰霧中亦不可遠行。</p>
</blockquote>
<h2 id="鏈接">鏈接</h2>
<ul>
<li><a href="http://www.theqi.com/cmed/oldbook/book4/index.html">千金翼方</a></li>
<li><a href="http://www.theqi.com/cmed/oldbook/book92/index.html">備急千金要方</a></li>
</ul>


  <div class="article-footer">
    <p>by <em>cch</em> on <strong>December 28, 2011</strong> <br />
    Tagged as: <a href="../../tags/醫學.html">醫學</a>, <a href="../../tags/中醫.html">中醫</a>, <a href="../../tags/摘抄.html">摘抄</a>.</p>
  </div>
</div>

<div id="disqus_thread"></div>
<script type="text/javascript">
    /* * * CONFIGURATION VARIABLES: EDIT BEFORE PASTING INTO YOUR WEBPAGE * * */
    var disqus_shortname = 'tsanhwa'; // required: replace example with your forum shortname

    /* * * DON'T EDIT BELOW THIS LINE * * */
    (function() {
        var dsq = document.createElement('script'); dsq.type = 'text/javascript'; dsq.async = true;
        dsq.src = 'http://' + disqus_shortname + '.disqus.com/embed.js';
        (document.getElementsByTagName('head')[0] || document.getElementsByTagName('body')[0]).appendChild(dsq);
    })();
</script>
<noscript>Please enable JavaScript to view the <a href="http://disqus.com/?ref_noscript">comments powered by Disqus.</a></noscript>
<a href="http://disqus.com" class="dsq-brlink">blog comments powered by <span class="logo-disqus">Disqus</span></a>

  </div>
  <footer>

  </footer>


</body>
</html>
