<!doctype html>
<!--[if lt IE 7]> <html class="no-js lt-ie9 lt-ie8 lt-ie7" lang="en"> <![endif]-->
<!--[if IE 7]>    <html class="no-js lt-ie9 lt-ie8" lang="en"> <![endif]-->
<!--[if IE 8]>    <html class="no-js lt-ie9" lang="en"> <![endif]-->
<!--[if gt IE 8]><!--> <html class="no-js" lang="en"> <!--<![endif]-->
<head>
  <meta charset="utf-8">

  <meta http-equiv="X-UA-Compatible" content="IE=edge,chrome=1">

  <title></title>
  <meta name="description" content>

  <meta name="viewport" content="width=device-width">

  <link rel="stylesheet" href="../../css/bootstrap.min.css">
  <link rel="stylesheet" href="../../css/bb.css">
  <link rel="stylesheet" href="../../css/.css">

</head>
<body>
  <header>
    <div class="nav nav-pills">
      <li><a href="../../">首頁</a></li>
      <li><a href="../../posts/XUE/2011-12-20-jian.html">日鑒</a></li>
      <li><a href="../../posts/XUE/2011-12-16-Fo.html">禮敬</a></li>
      <li><a href="http://199.68.198.125/yh/vert/toc">文言</a></li>
      <!-- <li><a href="http://199.68.198.125">璇璣玉衡</a></li>  -->
      <li><a href="http://weibo.com/u/2267050864">新浪微博</a></li>
      <li><a href="../../categories/零幺之業.html">零幺之業</a></li>
      <li><a href="../../categories/學不可以已.html">學不可以已</a></li>
    </div>

  </header>
  <div role="main">
  <div class="article">
  <h1 class="page-header title"><a href>溫病摘抄</a></h1>
    <h1 id="溫疫論-明-吳又可">溫疫論 明 吳又可</h1>
<h2 id="雜氣論">雜氣論</h2>
<p>日月星辰，天之有象可睹；水火土石，地之有形可求；昆蟲草木，動植之物可見；寒熱溫涼，四時之氣往來可覺。至於山嵐瘴氣，嶺南毒霧，咸得地之濁氣，猶或可察。而惟天地之雜氣，種種不一，亦猶天之有日月星辰，地之有水火土石，氣交之中有昆蟲草木之不一也。草木有野葛巴豆，星辰有羅計熒惑，昆蟲有毒蛇猛獸，土石有雄、硫、 、信，萬物各有善惡不等，是知雜氣之毒有優劣也。然氣無所可求，無象可見，況無聲複無臭，何能得睹得聞？人惡得而知氣？又惡得而知其氣之不一也？是氣也，其來無時，其著無方，眾人有觸之者，各隨其氣而為諸病焉。其為病也，或時眾人發頤；或時眾人頭面浮腫，俗名為大頭瘟是也；或時眾人咽痛，或時音啞，俗名為是蝦蟆瘟是也；或時眾人瘧痢；或為痺氣，或為痘瘡，或為斑疹，或為瘡疥疔，或時眾人目赤腫痛；或時眾人嘔血暴下，俗名為瓜瓤瘟，探頭瘟是也；或時眾人癭 、俗名為疙瘩瘟是也。為病種種，難以枚舉。大約病偏於一方，延門闔戶，眾人相同，皆時行之氣，即雜氣為病也。為病種種是知氣之不一也。蓋當時，適有某氣專入某臟腑其經絡，專發為某病，故眾人之病相同，是知氣之不一，非關臟腑經絡或為之証也。夫病不可以年歲四時為拘，蓋非五運六氣所即定者，是知氣之所至無時也。或發於城市，或發於村落，他處安然無有，是知氣之所著無方也。疫氣者亦雜氣中之一，但有甚於他氣，故為病頗重，因名之癘氣。雖有多寡不同，然無歲不有。至於瓜瓤瘟、疙瘩瘟，緩者朝發夕死，急者頃刻而亡，此在諸疫之最重者。幸而幾百年來罕有之証，不可以常疫並論也。至於發頤、咽痛、目赤、斑疹之類，其時村落中偶有一、二人所患者，雖不與眾人等，然考其証，甚合某年某處眾人所患之病纖悉相同，治法無異。此即當年之雜氣，但目今所鐘不濃，所患者稀少耳。此又不可以眾人無有，斷為非雜氣也。<strong>況雜氣為病最多，然舉世皆誤認為六氣。</strong> 假如誤認為風者，如大麻風、鶴膝風、痛風、歷節風、老人中風、腸風、癘風、癇風之類，概用風藥，未嘗一效，實非風也，皆雜氣為病耳。至又誤認為火者，如疔瘡、發背、癰疽、腫毒、氣毒流注、流火、丹毒，與夫發斑、痘疹之類，以為痛癢瘡瘍皆屬心火，投芩、連、梔、柏未嘗一效，實非火也，亦雜氣之所為耳。至於誤認為暑者，如霍亂、吐、瀉、瘧、痢、暴注、腹痛、絞腸痧之類，皆誤認為暑，因作暑証治之，未嘗一效，與暑何與焉﹗至於一切雜証，無因而生者，並皆雜氣所成。從古未聞者何耶？蓋因諸氣來而不知，感而不覺，惟向風寒暑濕所見之氣求之，是舍無聲無臭、不睹不聞之氣推察。既錯認病原，未免誤投他藥。《大易》所謂︰或系之牛，行人之得，邑人之災也。<strong>劉河間作《原病式》，蓋祖五運六氣，百病皆原於風、寒、暑、濕、燥、火，是無出此六氣為病。實不知雜氣為病，更多於六氣為病者百倍，不知六氣有限，現下可測，雜氣無窮，茫然不可測也。專務六氣，不言雜氣，焉能包括天下之病歟﹗</strong></p>
<h2 id="論氣盛衰">論氣盛衰</h2>
<p>其年疫氣盛行，所患皆重，最能傳染，即童輩皆知言其為疫。至於微疫，反覺無有，蓋毒瓦斯所鐘有濃薄也。</p>
<p>其年疫氣衰少，閭裡所患者不過幾人，且不能傳染，時師皆以傷寒為名，不知者固不言疫，知者亦不便言疫。然則何以知其為疫？蓋脈証與盛行之年所患之証纖悉相同，至於用藥取效，毫無差別。是以知溫疫四時皆有，常年不斷，但有多寡輕重耳。</p>
<p>疫氣不行之年，微疫轉有，眾人皆以感冒為名，實不知為疫也。設用發散之劑，雖不合病，然亦無大害，疫自愈，實非藥也，即不藥亦自愈。至有稍重者，誤投發散，其害尚淺，若誤用補劑及寒涼，反成痼疾，不可不辨。</p>
<h2 id="論氣盛衰-1">論氣盛衰</h2>
<p>其年疫氣盛行，所患皆重，最能傳染，即童輩皆知言其為疫。至於微疫，反覺無有，蓋毒瓦斯所鐘有濃薄也。</p>
<p>其年疫氣衰少，閭裡所患者不過幾人，且不能傳染，時師皆以傷寒為名，不知者固不言疫，知者亦不便言疫。然則何以知其為疫？蓋脈証與盛行之年所患之証纖悉相同，至於用藥取效，毫無差別。是以知溫疫四時皆有，常年不斷，但有多寡輕重耳。</p>
<p>疫氣不行之年，微疫轉有，眾人皆以感冒為名，實不知為疫也。設用發散之劑，雖不合病，然亦無大害，疫自愈，實非藥也，即不藥亦自愈。至有稍重者，誤投發散，其害尚淺，若誤用補劑及寒涼，反成痼疾，不可不辨。</p>
<h2 id="論陰証世間罕有">論陰証世間罕有</h2>
<p>傷寒陰陽二証，方書皆以對待言之。凡論陽証，即繼之陰証，讀者以為陰陽二証世間均有之病，所以臨診之際，先將陰陽二証在於胸次，往來惆○，最易牽入誤揣。甚有不辨脈証，但窺其人多蓄少艾，或適在妓家，或房事後得病，或病適至行房，醫問及此，便疑為陰証。殊不知病之將至，雖僧尼寡婦，室女童男，曠夫閹宦，病勢不可遏，與房欲何與焉？即便多蓄少艾，頻宿娼妓，房事後適病，病適至行房，此際偶值病邪發行膜原，氣壅火鬱，未免發熱，到底終是陽証，與陰証何與焉？況又不知陰証實乃世間非常有之証，而陽証似陰者何日無之？究其所以然者，蓋不論傷寒溫疫傳入胃家，陽氣內鬱，不能外布，即便四逆，所謂陽厥是也。又曰，厥微熱亦微，厥深熱亦深。其厥深者，甚至冷過肘膝，脈沉而微，劇則通身冰冷，脈微欲絕。雖有輕重之分，總之為陽厥。因其觸目皆是，苟不得其要領，於是誤認者良多，況且溫疫每類傷寒，又不得要領，最易混淆。夫溫疫熱病也，從無感寒，陰自何來？一也；治溫疫數百人，才遇二、三正傷寒，二也；及治正傷寒數百人，才遇二、三真陰証，三也。前後統論，苟非歷治多人，焉能一見？陰証豈世間常有之病耶？觀今傷寒科盛行之醫，歷數年間，或者得遇一真陰証者有之，又何必才見傷寒，便疑陰証，況多溫疫，又非傷寒者乎？</p>
<h2 id="調理法">調理法</h2>
<p>凡人胃氣強盛，可飢可飽，若久病之後，胃氣薄弱，最難調理。蓋胃體如灶，胃氣如火，穀食如薪，合水穀之精微，升散為血脈者如焰，其糟粕下轉為糞者如燼，是以灶大則薪多火盛，薪斷而餘焰猶存，雖薪從續而火亦燃。若些小鐺鍋，正宜薪數莖，稍多則壅滅，稍斷則火絕。死灰而求複燃，不亦難乎？若夫大病之後，蓋客邪新去，胃口方開，幾微之氣，所以多與、早與、遲與皆不可也。宜先與粥飲，次糊飲，次糜粥，次軟飯，尤當循序漸進，毋先後其時。當設爐火，晝夜勿令斷絕，以備不時之用，思谷即與，稍緩則胃飢如剡，再緩則胃氣傷，反不思食矣。既不思食，若照前與之，雖食而弗化，弗化則傷之又傷，不為食複者，當如初進法，若更多與，及粘硬之物，胃氣壅甚，必脹滿難支，若氣絕穀存，乃致反覆顛倒，形神俱脫而死矣。</p>
<h2 id="正名">正名</h2>
<p>《傷寒論》曰︰發熱而渴，不惡寒者為溫病，後人省“ ”加“ ”為瘟，即溫也。</p>
<p>如病証之“証”，後人省文作“証”，嗣後省“言”加“ ”為症。又如滯下，古人為下利膿血，蓋以瀉為下利，後人加“ ”為“痢”。要之，古無瘟、痢、症三字，皆後人之自為變易耳，不可因易其文，以溫瘟為兩病，各指受病之原，乃指冬之伏寒，至春至夏發為溫熱，又以非節之暖為溫疫，果爾，又當異証異脈，不然臨治之際，何以知受病之原不同也。設使脈病不同，病原各異，又當另立方論治法，然則脈証治法，又何立哉？所謂枝節愈繁，而意愈亂，學人未免有多岐之惑矣。夫溫者熱之始，熱者溫之終，溫熱首尾一體，故又為熱病即溫病也。又名疫者，以其延門闔戶，如徭役之役，眾人均等之謂也。今省文作“ ”加“ ”為疫。又為時疫時氣者，因其感時行戾氣所發也，因其惡厲，又為之疫癘，終有得汗而解，故燕冀名為汗病。此外，又有風溫、濕溫，即溫病挾外感之兼証，名各不同，究其病則一。然近世稱疫者眾，書以溫疫者，弗遺其言也。後以傷寒例及諸家所議，凡有關於溫疫，其中多有誤者，恐致惑於來學，悉采以正焉。</p>
<h1 id="溫病條辨-清-吳鞠通">溫病條辨 清 吳鞠通</h1>
<p>《六元正紀大論》曰︰辰戌之歲，初之氣，民厲溫病。卯酉之歲，二之氣，厲大至，民善暴死，終之氣，其病溫。寅申之歲，初之氣，溫病乃起。丑未之歲，二之氣，溫厲大行，遠近咸若。子午之歲，五之氣，其病溫。己亥之歲，終之氣，其病溫厲。</p>
<blockquote>
<p>敘氣運，原溫病之始也。每歲之溫，有早暮微盛不等，司天在泉，主氣客氣，相加臨而然也。細考《素問》注自知，茲不多贅。按吳又可謂溫病非傷寒，溫病多而傷寒少，甚通。謂非其時而有其氣，未免有顧此失彼之誚。蓋時和歲稔，天氣以寧，民氣以和，雖當盛之歲亦微；至於凶荒兵火之後，雖應微之歲亦盛，理數自然之道，無足怪者。</p>
</blockquote>
<p>生氣通天論》曰︰因於暑，汗，煩則喘喝，靜則多言。</p>
<blockquote>
<p>暑中有火，性急而疏泄，故令人自汗。火與心同氣相求，故善煩（煩從火從頁，謂心氣不寧，而面若火爍也）。煩則喘喝者，火克金故喘，郁遏胸中清廓之氣，故欲喝而呻之。其或邪不外張而內藏於心，則靜；心主言，暑邪在心，雖靜亦欲自言不休也。</p>
</blockquote>
<p>《刺法論》︰帝曰︰余聞五疫之至，皆相染易，無問大小，病狀相似，不施救療，如何可得不相移易者？岐伯曰︰不相染者，正氣存內，邪不可干。此言避疫之道。</p>
<p>《六元正紀大論》曰︰辰戌之歲，初之氣，民厲溫病。卯酉之歲，二之氣，厲大至，民善暴死，終之氣，其病溫。寅申之歲，初之氣，溫病乃起。丑未之歲，二之氣，溫厲大行，遠近咸若。子午之歲，五之氣，其病溫。己亥之歲，終之氣，其病溫厲。 &gt; 敘氣運，原溫病之始也。每歲之溫，有早暮微盛不等，司天在泉，主氣客氣，相加臨而然也。細考《素問》注自知，茲不多贅。按吳又可謂溫病非傷寒，溫病多而傷寒少，甚通。謂非其時而有其氣，未免有顧此失彼之誚。蓋時和歲稔，天氣以寧，民氣以和，雖當盛之歲亦微；至於凶荒兵火之後，雖應微之歲亦盛，理數自然之道，無足怪者。</p>
<h2 id="醫書亦有經子史集論">醫書亦有經子史集論</h2>
<p>儒書有經子史集，醫書亦有經子史集。《靈樞》、《素問》、《神農本經》、《難經》、《傷寒論》、《金匱玉函經》，為醫門之經；而諸家注論、治驗、類案、本草、方書等，則醫之子、史、集也。經細而子、史、集粗，經純而子、史、集雜，理固然也。學人必不可不尊經，不尊經則學無根柢，或流於異端；然尊經太過，死於句下，則為賢者過之，《孟子》所謂︰盡信書，則不如無書也。不肖者不知有經，仲景先師所謂︰各承家技，終始順舊，省疾問病，務在口給，相對斯須，便處湯藥，自漢時而已然矣，遑問後世，此道之所以常不明而常不行也。</p>
<h2 id="溫病起手太陰論">溫病起手太陰論</h2>
<p>四時溫病，多似傷寒；傷寒起足太陽，今謂溫病起手太陰，何以手太陰亦主外感乎？手太陰之見証，何以大略似足太陽乎？手足有上下之分，陰陽有反正之義，庸可混乎﹗《素問‧平人氣象論》曰︰臟真高於肺，以行營衛陰陽也。《傷寒論》中，分營分衛，言陰言陽，以外感初起，必由衛而營，由陽而陰。足太陽如人家大門，由外以統內，主營衛陰陽；手太陰為華蓋，三才之天，由上以統下，亦由外以包內，亦主營衛陰陽，故大略相同也。大雖同而細終異，異者何？如太陽之竅主出，太陰之竅兼主出入；太陽之竅開於下，太陰之竅開於上之類，學人須於同中求異，異中驗同，同異互參，真詮自見。</p>
<h2 id="治血論">治血論</h2>
<p>人之血，即天地之水也，在卦為坎（坎為血卦）治水者不求之水之所以治，而但曰治水，吾未見其能治也。蓋善治水者，不治水而治氣。坎之上下兩陰爻，水也；坎之中陽，氣也；其原分自乾之中陽，乾之上下兩陽，臣與民也；乾之中陽，在上為君，在下為師；天下有君師各行其道於天下，而彝倫不敘者乎？天下有彝倫攸敘，而水不治者乎？此《洪范》所以歸本皇極，而與《禹貢》相為表裡者也。故善治血者，不求之有形之血，而求之無形之氣。蓋陽能統陰，陰不能統陽；氣能生血，血不能生氣。至於治之之法，上焦之血，責之肺氣，或心氣；中焦之血，責之胃氣，或脾氣；下焦之血，責之肝氣、腎氣、八脈之氣。治水與血之法，間亦有用通者，開支河也；有用塞者，崇堤防也。然皆已病之後，不得不與治其末；而非未病之先，專治其本之道也。</p>
<h2 id="形體論">形體論</h2>
<p>《內經》之論形體，頭足腹背，經絡臟腑，詳矣，而獨未總論夫形體之大綱，不揣鄙陋補之。</p>
<p>人之形體，頂天立地，端直以長，不偏不倚，木之象也。在天為元，在五常為仁，是天以仁付之人也，故使其體直，而麟鳳龜龍之屬莫與焉。孔子曰︰人之生也直，罔之生也幸而免，蘧筱戚施，直之對也。程子謂生理本直，味本字之義。蓋言天以本直之理，生此端直之形，人自當行公直之行也，人之形體，無鱗介毛羽，謂之 蟲。 者，土也。土主信，是地以信付之人也。人之受天之仁，受地之信，備健順五常之德，而有精、神、魂、魄、心，意、志、思、智、慮，以行孝、悌、忠、信，以期不負天地付畀之重，自別麟鳳龜龍之屬。故孟子曰︰萬物皆備於我矣。又曰︰惟聖人然後可以踐形。</p>
<p>《孝經》曰︰天地之道，人為貴。人可不識人之形體以為生哉﹗醫可不識人之形體以為治哉﹗</p>


  <div class="article-footer">
    <p>by <em>cch</em> on <strong>December 31, 2011</strong> <br />
    Tagged as: <a href="../../tags/醫學.html">醫學</a>, <a href="../../tags/中醫.html">中醫</a>, <a href="../../tags/摘抄.html">摘抄</a>.</p>
  </div>
</div>

<div id="disqus_thread"></div>
<script type="text/javascript">
    /* * * CONFIGURATION VARIABLES: EDIT BEFORE PASTING INTO YOUR WEBPAGE * * */
    var disqus_shortname = 'tsanhwa'; // required: replace example with your forum shortname

    /* * * DON'T EDIT BELOW THIS LINE * * */
    (function() {
        var dsq = document.createElement('script'); dsq.type = 'text/javascript'; dsq.async = true;
        dsq.src = 'http://' + disqus_shortname + '.disqus.com/embed.js';
        (document.getElementsByTagName('head')[0] || document.getElementsByTagName('body')[0]).appendChild(dsq);
    })();
</script>
<noscript>Please enable JavaScript to view the <a href="http://disqus.com/?ref_noscript">comments powered by Disqus.</a></noscript>
<a href="http://disqus.com" class="dsq-brlink">blog comments powered by <span class="logo-disqus">Disqus</span></a>

  </div>
  <footer>

  </footer>


</body>
</html>
